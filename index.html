<!DOCTYPE html>
<html>

    <head>
        <title>Lev Avitan: verzamelde verhalen</title>
        <link rel="stylesheet" type="text/css" href="style.css">
    </head>

     <body>
         <div class="container">
             <div class="blog post">
                <h1> Lev Avitan - verzamelde verhalen</h1>
                <p class="date">22 maart 2020 </p>
                <h2>01. De tragedie van Lelijk</h2>

                <h3>Opening</h3>
                    <p class="main">
                    Lieve x,<br><br>

                    Je vroeg me laatst om je iets leuks te vertellen. Nu heb ik eindelijk een antwoord en mijn antwoord zal een verhaaltje zijn. Ik zou liegen als ik zeg dat het een leuk verhaaltje is en ook zou ik liegen als ik zeg dat het verhaaltje er al is. Het verhaaltje zal hier ontstaan. Waar het heen gaat zullen we zo zien, vooralsnog is de enige duidelijk die ik heb, dat het een tragisch verhaal zal zijn. Laten we beginnen met het verhaal.<br><br>

                    Dit is het verhaal van <em>Lelijk</em> en de last die hij moet dragen. In het jaar 1304 vond Lelijk zijn thuis in een verlaten kathedraal in Zuid-Frankrijk toen hij al een lange reis achter de rug had. Zo’n vijfenvijftig jaar eerder vertrok hij uit Aleppo het Ottomaanse landschap in en toen hij ook daar vrijwel alles waarmee hij in contact kwam tot sterven bracht met zijn aanwezigheid, liep hij door en door en door. Eerst naar het Noorden, via landen die wij nu Bulgarije, Roemenië, Oekraïne en Rusland noemen. Toen naar het Westen via huidig Polen, Tsjechië en Oostenrijk tot aan Italië waar hij zijn grootste schade aanrichtte. Lelijk was naakt. Al zijn hele leven. Geen ziel had hem ooit waardig genoeg gevonden om iets van klederdracht om zijn afstotelijke lichaam heen te slaan. Lelijk begon te denken dat het stof toch zou desintegreren bij het aanraken van zijn huid. Zo had hij lymfeklierzwellingen zo groot als rustieke broden op zijn rug en bedekte een dergelijk gezwel de gehele rechterzijde van zijn gezicht. Zijn okergele ogen puilde mottig tussen de zweertjes en blaasjes uit.<br><br>

                    Leven groeide niet in zijn buurt. Sterker nog, het leven trok weg uit alle gevoelige wezens bij het kijken naar hem. Er werd enkel af en toe geknaagd aan zijn lichaam door knaagdieren die hem verwarde met een rottend lijk. Zo zag hij er eigenlijk ook wel uit. Lelijk rook zelfs sterk naar rottend vlees en hij was zo traag van begrip dat hij net zo goed een levenloos lichaam had kunnen zijn. Het duurde enige tijd voordat hij in beweging kon komen en het diertje met een bek vol infectie terug de riolen in kon sturen. 

                    De heersende hypothese van hedendaagse wetenschappers is dat de Zwarte Dood, waar een derde van de Europese bevolking aan ten onder ging, door Lelijk’s komst naar Europa is veroorzaakt. Als historici de bronnen raadplegen over het pad van Lelijk vanuit Aleppo tot Italië en uiteindelijk Zuid-Frankrijk, dan volgt de pest diezelfde pad. Hoewel niemand wist hoe oud Lelijk was, werd het voor Lelijk mettertijd duidelijk wat zijn bestaan voor implicaties heeft voor de wereld om zich heen.<br><br>

                    De verlaten kathedraal had een beltoren zo hoog als de wolken. Geen knaagdier die zo hoog kon komen en geen mens die er zou willen komen. Hier kon Lelijk, lelijk zijn en wijlen in zijn eigen verdriet. Het duurde niet lang voordat hij het hok bovenin de beltoren inaugureerde als thuis met zijn stank. Het deerde hem niet. Alles wat vies, misvormd en wanstaltig was voelde voor hem familiair. Hij was tenslotte Lelijk. Net zoals zijn fysieke verschijning weerzinwekkend was, was zijn gedrag evenzo lelijk. Soms tuurde hij uit de beltoren en zag jonge meisjes lachend hand in hand over het plein huppelen. Hij wenste dan dat hij de stenen waterspuwers van de kathedraal bovenop de jonge meisjes kon laten vallen. Dit deed hij natuurlijk niet. Niet omdat hij enig medeleven op kon brengen, maar omdat hij geen kracht achter zijn scheefgegroeide schouders kon zetten.<br><br>

                    Zijn gebrek aan spreken in volzinnen en het louter uitkramen van lelijke woorden was ofwel te wijden aan het feit dat hij alleen lelijke woorden kende of dat hij simpelweg te dom was om iets anders tot woorden te brengen dan zijn eigen gevoel. Het was maar goed dat iedereen hem ontliep. Zo beperkte hij zijn schade enkel tot zichzelf. Door zijn bloemkooloren was Lelijk voor meer dan zeventig procent doof en de enige stem die hij nog enigszins helder kon verstaan, als er al sprake van verstaan was, was die van hemzelf. Vaker dan niet wenste hij zichzelf de dood, vervloekte hij zichzelf tot ongeluk en bevestigde daarna dat ongelukkig zijn het enige is wat hij verdient. <br><br>

                    Alleen dergelijke oppervlakkige ervaringen waren hem toebedeelt en in zijn leven zou hij maar weinig doorhebben dat buiten zijn ervaring stond. Hij voelde dat hij in pijn verkeerde en deze pijn zorgde voor rusteloosheid, het nerveus zoeken naar iets wat de pijn zal verlichten. Het meest trieste aan de zaak van Lelijk was dat hij zo mismaakt was dat hij zelfs faalde in het succesvol beëindigen van zijn eigen leven. De gedachte dood te willen bekroop hem vrijwel ieder moment sinds hij doorkreeg dat God hem niet gezegend had met ouderdom. Wat blijkbaar betekent dat ook ouderdom iets moois is.<br><br>

                    Bij iedere stoet paarden die hij tegenkwam in zijn reizen heeft hij zichzelf ervoor proberen te gooien om vertrapt te worden. Telkens waren het zijn kromme enkels en versleten knieën die ervoor zorgde dat hij te laat bij de weg aankwam. Lelijk was na al die jaren verbitterd en even afzichtelijk in zijn beltoren beland waar hij door de rust en de ijle lucht niet méér te doen had dan zijn leed te doorleven. Omdat er ook geen veranderend landschap hem meer voorbijtrok zat er voor Lelijk weinig anders op dan malen. Malen tot ook de laatste paar zwarte tanden hun scherpe randen verloren en hij de insecten die hij wist te vangen in hun geheel moest doorslikken omdat kauwen niet meer kon. Malen was leerzaam. Nieuwe ervaringen bracht nieuwe kennis met zich mee: als Lelijk er niet was, dan was alles mooi. Dit was de last die Lelijk met zich moest dragen.<br><br>
                    </p>

                <h3>Middenstuk</h3>
                   <p class="main"> 
                    Weer keek hij uit de beltoren naar het plein voor de kathedraal. Daar zag hij een bedelaar. Zij had mazelen en was waarschijnlijk een van de natrekken van de plaag waar het dorpje nog niet zo lang geleden vanaf dacht te zijn. Hij keek naar de bedelaar en vroeg zich af of ze hetzelfde waren en of haar bolvormige zwellingen haar ook lelijk maakte. Deze gedachte werd snel onderbroken toen de plaatselijke bakkerszoon van een afstand wat brood naar haar toewierp. Dergelijk mededogen had Lelijk nooit gekregen. Over de weken heen bestuurde hij het schouwspel van de mensen op het plein steeds vaker in de hoop iets te zien waarmee hij zich kon identificeren.<br><br>

                    Eens zag hij een boef die tijdens schemering een vrouw met twee kleine kinderen staande hield en haar met harde hand van al haar bezittingen beroofde. Hij identificeerde zich met het kwade in hem en dacht iets lelijks gevonden te hebben. Toen de boef uiteindelijk opgepakt werd door de autoriteiten en veroordeeld was tot ophanging op het plein, waren er alsnog drie afgevaardigden van de kerk aanwezig die zijn ziel kwamen zegenen. Opnieuw zag Lelijk dat de boef toch niet hetzelfde soort lelijk was als hijzelf.<br><br>

                    Na maanden van opeenvolgende teleurstellingen voelde hij voor het eerst iets wat niet alleen op hemzelf sloeg. Lelijk keek naar de ‘lelijke’ mensen en dacht terug aan al het ‘lelijke’ dat hij op aarde heeft gezien met daarin al het leed, pijn en verderf dat daarin vervat zat. Voor het eerst vond hij het niet alleen zielig voor zichzelf, maar ook voor anderen. Hij voelde verdriet voor alle kinderen die de lelijkheid van vroegtijdig verlies hebben ervaren. Hij voelde frustraties voor alle wezens die enige vorm van lelijkheid lijf toebedeeld hebben kregen. Hij zag zich radeloos en totaal van slag bij het bestaan van de groteske lelijkheid die de mens moest dragen. Weer kwam zijn openbaring tot hem: als Lelijk er niet was, dan was alles mooi. Want hoewel de mens lelijk kan doen, was Lelijk de lelijkheid zelve.<br><br>

                    Dagelijks zie ik op tv nog de akelige en lelijke dingen waaruit onze tijd is opgemaakt waardoor ik wel moet concluderen dat Lelijk zijn bestaan nog ergens aan het voortzetten is. Of en hoe hij vrede heeft kunnen vinden in het besef dat de wereld waarlijk beter zou zijn zonder zijn bestaan weet ik niet. Dat is het enige waar we nu nog over kunnen speculeren. Ik weet ook niet zo goed wat het punt is van dit verhaal. Ik denk dat ik gewoon graag wilde nadenken over die wijsheid. Over het daadwerkelijk weten dat de wereld beter af zou zijn zonder jouw bestaan en niet in staat zijn om er ook maar iets aan te doen.<br><br>
                    </p>

                <h3>Slotstuk</h3>

                    <p class="main"> 
                    Wat ik interessant vind is dat als iemand Lelijk ooit compassie had getoond, hij niet meer Lelijk, maar gewoon lelijk was. Zijn aard was in dat geval  niet lelijk geweest, want men had dan eindelijk iets moois in hem gezien. In dit verhaal was het onmogelijk om iets moois in hem te zien want dat was er niet. Had een mens iets moois aan hem kunnen verzinnen en hem zo ontnemen van zijn lelijke aard? Ik weet het niet, maar ik weet dat ik het fijn vond om dit verhaal te schrijven met het idee dat jouw ogen ze zullen lezen. Hopelijk kun jij er ook mooie gedachtes uit halen; voor mijzelf zijn het de lelijkste en meest pijnlijke dingen waar ik kracht en zin in vind.<br><br>

                    Het zou mooi zijn als de beltoren niet jouw retraite wordt en je vanuit daar gaat malen totdat je je tanden verliest en tot de conclusie komt dat de wereld beter af zonder jou is. Deze gedachtegang is alleen Lelijk toebedeel en zelfs dat is nog geen absolute wetenschap. Inspiratie voor dit verhaal was Quasimodo (had je waarschijnlijk al wel gedacht) en specifiek <a href="https://www.youtube.com/watch?v=Ll_-pnXC8NU&t=" target="_blank">deze scene</a>. Alles aan Quasimodo in deze scene is lelijk. Niet alleen zijn verschijning, maar ook zijn zelfmedelijden en hoe mooi hij Esmeralda maakt. Zijn hele verschijning, zijn lichaamstaal, zijn manier van spreken, tot in het kleinste ervaar ik hem als lelijk. Toch wil alles aan mij voor hem zorgen, hem vertellen dat ook hij er mag zijn en hem helpen met alles wat hij als lastig ervaart. <br><br><br>

                    Liefs<br><br><br>
                    </p>
                </div>
             
                <div class="other-blogs">
                    <div class="andere-blogs">
                        02. Kutsysteem
                    </div> 
                    
                    <div class="andere-blogs">
                        03. Revolutionair potentieel
                    </div> 
                    
                    <div class="andere-blogs">
                        04. Politieke woordkunst
                    </div> 
                </div>
             
                <div class="clearfix"></div>
                <div class="auteur">
                    <img src="Foto-logo-small.png" alt="Foto van de auteur"><br><br>

                    <p class="footer"> Lev Avitan </p>
                </div>    
            </div>
        
    </body>
    
</html>